<section class="zprava-content">
    <div class="container">
        
        <!-- Tlačítko zpět – plynulé načtení aktuality -->
        <div class="zprava-back-wrapper">
            <a href="aktuality_content.html" 
               onclick="loadContent('aktuality_content.html'); event.preventDefault();" 
               class="login-btn">
                ← Vrátit se na seznam aktualit
            </a>
        </div>

        <div>
            <h1>Změny v představenstvu EDC</h1>
            <p><strong>Praha 13. března 2024</strong> – Novým předsedou představenstva Elektroenergetického datového centra (EDC) byl dnes jmenován Petr Kusý. Bývalý radní Energetického regulačního úřadu (ERÚ) nahradil v čele společnosti Richarda Kabeleho, který se přesunul na pozici místopředsedy představenstva. Naopak funkci člena představenstva opustil Lukáš Křivanec. Se shodným podílem akcií vlastní EDC společnosti ČEZ Distribuce, EG.D, PREdistribuce a ČEPS.</p>
            
<p>„Jedním z klíčových předpokladů komunitního sdílení elektřiny je zprovoznění služeb EDC. Přicházím s vědomím dříve stanoveného termínu 1. srpna 2024 pro start jeho fungování a udělám maximum pro to, abychom byli včas připraveni. Klíčovým požadavkem pro správné fungování EDC je nyní vybudování IT systému, který bude v řádu desítek minut schopen přijímat, vyhodnocovat a odesílat velké objemy naměřených dat,“ uvedl P. Kusý.</p>
<p>Podle novely energetického zákona LEX OZE II má EDC poskytovat vyhodnocování sdílení elektřiny v rámci komunitního sdílení, resp. sdílení mezi aktivními zákazníky. V praxi to znamená, že nejprve musí umožnit účastníkům trhu registrovat se v nově vytvořeném systému pro nastavení výměny a získáváni dat o sdílení elektřiny. Následně bude EDC přijímat od provozovatelů distribučních soustav naměřená data z průběhového měření. Z těchto dat bude na denní bázi vyhodnocovat sdílení elektřiny a výstupy bude poskytovat OTE, provozovatelům distribučních soustav a dalším oprávněným subjektům. Na základě dohod akcionářů a s cílem urychlit start EDC bude ze začátku většina činností společnosti outsourcována.</p>
<p>„Výsledek první fáze spojené se samotným rozjezdem společnosti bude do značné míry záviset na týmové práci celého představenstva EDC a na součinnosti našich akcionářů. Přibližně za měsíc plánujeme představit základní popis fungování, registrací a dalších funkcionalit zejména pro oblast sdílení elektřiny. Plný provoz EDC, který by podporoval nejen komunitní sdílení elektřiny, ale také zajišťoval data pro umožnění flexibility, akumulace a agregace, je naplánovaný na polovinu roku 2026,“ vysvětlil P. Kusý.</p>
<p>Od ukončení vysokoškolského studia na Fakultě elektrotechnické Západočeské univerzity v Plzni pracoval Petr Kusý v Energetickém regulačním úřadu. Zastával mimo jiné post vedoucího statistika, ředitele analyticko-statistického odboru a radního. Loni v březnu přijal seniorní manažerskou pozici</p>
        </div>
    </div>
</section>