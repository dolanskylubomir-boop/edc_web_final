<section class="zprava-content">
    <div class="container">
        
        <!-- Tlačítko zpět – plynulé načtení aktuality -->
        <div class="zprava-back-wrapper">
            <a href="aktuality_content.html" 
               onclick="loadContent('aktuality_content.html'); event.preventDefault();" 
               class="login-btn">
                ← Vrátit se na seznam aktualit
            </a>
        </div>

        <div>
            <h1>Začíná éra komunitní energetiky. Zájemci se mohou hlásit ke sdílení proudu</h1>
            <p><strong>Praha 1. srpna 2024</strong> – <strong>Sdílení elektřiny se už brzy stane realitou. Od začátku srpna se mohou zájemci o sdílení přihlašovat u Elektroenergetického datového centra. Za měsíc by jich mohly být stovky, energetických společenství se zatím hlásí jednotky.</strong></p>
            
<p>Začíná nová éra energetiky. Ze zákazníků už nebudou jen spotřebitelé, ale i výrobci, kteří proud poskytují ostatním odběratelům. Od čtvrtečního rána se bude možné přihlašovat ke sdílení elektřiny přes portál Elektroenergetického datového centra (EDC), které se stará o předávání údajů o vyrobené, spotřebované a sdílené elektřině. Ty předává dodavatelům energií, kteří podle nich upraví fakturu za elektřinu.</p>
<p>EDC počítá se spuštěním přihlašování podle plánu. <em>„Z přípravné fáze přecházíme do ostrého provozu několik měsíců předtím, než nám to ukládá zákon. Je to úspěch všech lidí, kteří se na vzniku EDC podíleli, a moc jim za to děkuji. Aktuálně finalizujeme také přípravu nové grafiky webových stránek, odkud se budou žadatelé o registraci připojovat do portálu EDC. Počítáme s tím, že je spustíme ještě v srpnu,“ </em>říká Petr Kusý, předseda představenstva EDC.</p>
<p>Podle Kusého by mělo přihlašování proběhnout hladce. <em>„Proces registrace a přihlášení k EDC je snadný a neočekáváme v tomto ohledu žádné obtíže,“</em> říká předseda představenstva EDC. Pro přihlášení do systému už samotné EDC připravilo několik videonávodů, k dispozici je také bezplatná informační linka.</p>
<p>Ředitel sekce energetiky na Ministerstvu průmyslu a obchodu René Neděla dříve pro Seznam Zprávy uvedl, že systém EDC je stavěn na náběh okolo 100 tisíc žadatelů měsíčně.</p>
<p>Během prvního měsíce by se ke sdílení mohly přihlásit řádově stovky zájemců o sdílení. „Přece jen se jedná o novou možnost a řada zájemců bude čekat na první zkušenosti, než se sami do registrace pustí,“ říká Eliška Beranová, právnička Frank Bold a vedoucí legislativní pracovní skupiny Unie komunitní energetiky.</p>
<p>Největší zájem o sdílení se předpokládá u tzv. aktivních zákazníků. Ti nemusejí zakládat spolky či družstva ani je registrovat u Energetického regulačního úřadu. Stačí jim registrace u EDC.</p>
<p>Aktivní zákazníci si budou moct posílat elektřinu napříč distribučními soustavami. Například elektřinu vyrobenou ze solárů na bytovém domě budou moct sdílet s odběrným místem i na opačném konci republiky. Pokud má aktivní zákazník například soláry na střeše své chaty, kde pobývá jen o víkendu, může jimi vyrobenou elektřinu posílat do svého městského bytu a tam ji spotřebovat. Tímto způsobem si mezi sebou může posílat proud až 11 odběrných míst.</p>
<p>Během prvního měsíce by se ke sdílení mohly přihlásit řádově stovky zájemců o sdílení. <em>„Přece jen se jedná o novou možnost a řada zájemců bude čekat na první zkušenosti, než se sami do registrace pustí,“</em> říká Eliška Beranová, právnička Frank Bold a vedoucí legislativní pracovní skupiny Unie komunitní energetiky.</p>
<p>Největší zájem o sdílení se předpokládá u tzv. aktivních zákazníků. Ti nemusejí zakládat spolky či družstva ani je registrovat u Energetického regulačního úřadu. Stačí jim registrace u EDC.</p>
<p>Aktivní zákazníci si budou moct posílat elektřinu napříč distribučními soustavami. Například elektřinu vyrobenou ze solárů na bytovém domě budou moct sdílet s odběrným místem i na opačném konci republiky. Pokud má aktivní zákazník například soláry na střeše své chaty, kde pobývá jen o víkendu, může jimi vyrobenou elektřinu posílat do svého městského bytu a tam ji spotřebovat. Tímto způsobem si mezi sebou může posílat proud až 11 odběrných míst.</p>
<p>V energetických společenstvích mohou být jak domácnosti, tak společnosti, ale i obce, veřejné budovy či neziskové a příspěvkové organizace. <em>„Předpokládáme, že jejich registrace u EDC bude spíš pozvolná, protože jde obvykle o větší projekty, jejichž příprava vyžaduje podstatně více času než u aktivních zákazníků,“</em> říká Beranová. Aktuálně vzniká kolem 60 pilotních projektů.</p>
<p>Energetická společenství se musí nejprve registrovat u Energetického regulačního úřadu (ERÚ), následně až u EDC. Registrace u regulátora je možná již od začátku letošního roku. „ERÚ se dosud zabývá žádostmi o registraci energetických společenství jen v jednotkách případů. Většina z nich přitom byla doručena až za poslední měsíc, ještě v červnu šlo o žádost jedinou,“ uvedl mluvčí ERÚ Michal Kebort.</p>
<p>Do budoucna podle něj lze počítat s nárůstem zájmu o registrace. <em>„Určujícím ale bude spíše postupný rozvoj komunitní energetiky než zahájení činnosti EDC,“</em> říká Kebort.</p>
<p>V rámci energetického společenství může elektřinu sdílet až 1000 členů. V tomto případě je sdílení omezeno na území tří obcí s rozšířenou působností, případně na území Prahy.</p>
<p>Posledním možným způsobem sdílení je využití elektřiny z fotovoltaiky v bytovém domě. Bytové jednotky ji mohou mezi sebou sdílet už od loňského roku na základě vyhlášky ERÚ. Tito spotřebitelé jsou v případě využití elektřiny ze společných solárů osvobozeni od distribučních poplatků, protože nevyužívají distribuční síť.</p>
<p>Během sdílení se však účastníci musí vejít do čtvrthodinového intervalu, během kterého elektřinu z výrobny odešlou a spotřebují. Nelze ji použít až za několik hodin nebo v jiný den.</p>
<p>Ke sdílení elektřiny je nezbytné, aby byla odběrná místa na straně výrobce i příjemce vybavena průběhovým měřením. Na <em>„chytrý elektroměr“</em> má účastník sdílení automaticky nárok a jeho instalaci bude mít zdarma. Odběrná místa s fotovoltaikou už průběhové měření většinou mají. Ostatní o něj nemusí žádat u distributora, stačí se přihlásit ke sdílení u EDC.</p>
<p>Zdroj: seznamzpravy.cz,</p>
<ol>
    <li>8. 2024, Sofie Krýžová</li>
</ol>
        </div>
    </div>
</section>