<section class="zprava-content">
    <div class="container">
        
        <!-- Tlačítko zpět – plynulé načtení aktuality -->
        <div class="zprava-back-wrapper">
            <a href="aktuality_content.html" 
               onclick="loadContent('aktuality_content.html'); event.preventDefault();" 
               class="login-btn">
                ← Vrátit se na seznam aktualit
            </a>
        </div>

        <div>
            <h1>Jak začít sdílet elektřinu a co je nutné splnit u ČEZ, E.ON a PRE</h1>
            <p><strong>Praha 16. srpna 2024</strong> – Média:</p>
            
<p><strong>Od 1. srpna 2024 je možné komunitně sdílet vaším zařízením vyrobenou elektřinu, nejčastěji z fotovoltaiky, kterou můžete posílat na jinou vaši budovu, někomu z vaší rodiny či přátel. Co je nutné pro sdílení elektřiny zařídit? Na kolik vás to vyjde? Jak dlouho trvá vyřízení u jednotlivých distributorů elektrické energie?</strong></p>
<p><strong>Co je nutné mít pro zahájení sdílení elektřiny?</strong></p>
<p>Od 1. srpna 2024 je možné se registrovat na EDC a začít sdílet elektřinu z vašich obnovitelných zdrojů, a to dvěma způsoby:</p>
<ul>
    <li>Sdílení elektřiny v jednodušším režimu aktivního zákazníka, který je vhodný pro rodiny s FVE na domě, nebo</li>
    <li>v rámci energetického společenství, které je vhodné pro obce, podniky či společenství vlastníků jednotek.</li>
</ul><br />
<p>Další nezbytnou přípravu pro sdílení elektřiny komentuje Karel Hanzelka, tiskový mluvčí společnosti PRE: <em>„Základní předpoklad je, že výrobna je připojená do distribuční soustavy a má dodávkový EAN a na něm sjednanou smlouvu na výkup elektřiny. Dále musí být odběrné místo vybaveno průběhovým měřením. Pokud není, má na jeho instalaci provozovatel distribuční soustavy 3 měsíce. Pokud se bude jednat o energetické společenství, tak musí být založeno. Je tedy mnoho vstupů, které je potřeba zohlednit, a proces se v závislosti na typu sdílení a počtu odběrných míst může řešit i několik měsíců, než sdílení bude možné zahájit.“</em></p>
<p><strong>Co udělat, jestliže chcete sdílet elektřinu u distributorů E.GD, ČEZ Distribuce či PRE?</strong></p>
<p>U všech distributorů je postup stejný, vy osobně s nimi nic neřešíte, protože žádáte u Elektroenergetického datového centra (EDC) v režimu aktivního zákazníka, respektive na Energetickém regulačním úřadu (ERÚ) v režimu energetického společenství.</p>
<p><em>„U nás jako distributora není potřeba vyplňovat žádné formuláře kvůli sdílení elektřiny. Celou agendu včetně registrace a veškerých administrativních záležitostí řeší Elektroenergetické datové centrum (EDC),“</em> doplnil Lubomír Budný, tiskový mluvčí společnosti E.ON, kam patří i distribuční firma E.GD. </p>
<p>Zákazníci skupiny ČEZ (dodavatele el. energie) to budou mít ještě snadnější. <em>„ČEZ Prodej svým zákazníkům, kteří se budou chtít do sdílení ve skupině do 11 EAN zapojit, nabízí kompletní vyřízení registrace u EDC. Zákazník si bude moci zažádat jednoduše přes aplikaci Můj ČEZ. Proces registrace skupiny sdílení u EDC je rozdělený do několika navazujících kroků (uzavření smlouvy o přístupu do informačního systému EDC – registrace výrobce – registrace skupiny sdílení – registrace členů skupiny sdílení atd.) a lhůty pro vyřízení vyplývají z vyhlášky o Pravidlech trhu s elektřinou a Řádu EDC,“</em> uvedla Alice Horáková, tisková mluvčí Skupiny ČEZ. </p>
<p>Nejdříve se podívejme, jak postupovat při sdílení elektřiny v režimu aktivního zákazníka.</p>
<p><strong>Sdílení elektřiny v režimu aktivního zákazníka je vhodné pro rodinné domy s fotovoltaikou</strong></p>
<p>Sdílení elektřiny v režimu aktivního zákazníka je vhodné pro sdílení elektřiny s vaším dalším domem, chatou, garáží či bytem, rovněž pro nemovitosti jiných rodinných příslušníků či přátel. Sdílení není omezeno pouze na fyzické osoby, ale sdílet je možné i s právnickými osobami. Podnikatelé mohou posílat přebytky i v rámci firmy, například z jednoho pracoviště na druhé.</p>
<p>Každé výrobní a spotřební místo musí mít přidělený registrační unikátní kód – EAN. V rámci režimu aktivního zákazníka lze sdílet elektřinu mezi 11 odběrnými místy po celém území Česka. Nejste vázáni obcí, okresem či krajem ani distributorem.</p>
<p>Rovněž do sdílení může být zapojeno více výrobců elektrické energie, kteří mohou být rovněž i spotřebitelé energie. V tomto případě obdrží dvě čísla EAN.</p>
<p><em>„Ke sdílení elektřiny může docházet v rámci skupiny sdílení, a to pouze v časech (v 15minutových úsecích), ve kterých se na jednom místě elektřina vyrábí a na jiném místě spotřebovává. Místo, kde se elektřina vyrábí, je vybaveno elektroměrem s průběhovým měřením, které pro každý 15minutový interval umožňuje vyhodnotit objem přetoku,“</em> uvádí na svém webu Skupina ČEZ. </p>
<p>Ke sdílení elektřiny mezi více členy slouží tzv. alokační klíč, který představuje procentní rozdělení elektřiny jednotlivým členům skupin.</p>
<p><strong>Jak začít sdílet elektřinu v režimu aktivního zákazníka?</strong></p>
<p>Jako aktivní zákazník se registrujete na webu  Elektroenergetického datového centra  (EDC) v těchto krocích:</p>
<ol>
    <li>Registrace u Elektroenergetického datového centra (EDC)</li>
    <li>Vyplnění žádosti o smlouvu pro přístup do EDC</li>
    <li>Nejpozději do 20 dnů bude vyhotovena smlouva EDC</li>
    <li>Podpis smlouvy pro přístup do EDC</li>
</ol><br /><br />
<p><strong>​Chcete sdílet v režimu aktivního zákazníka? Máte nárok na instalaci elektroměru s průběhovým měřením</strong></p>
<p>Provozovatel distribuční soustavy pak žadatelům o sdílení elektřiny nainstaluje elektroměr s průběhovým měřením, a to zdarma. Lhůta na instalaci elektroměru s průběhovým měřením je 3 měsíce od podání žádosti.</p>
<p><em>„EDC již signalizovalo, že se bude snažit registrace vyřizovat co nejrychleji, aby lidé mohli začít sdílet co nejdříve. Podmínkou pro zahájení sdílení je rovněž to, aby všichni členové skupiny měli instalovaný elektroměr s průběhovým měřením. Tato výměna je pro všechny zájemce o sdílení elektřiny ze zákona zdarma a provádí ji místně příslušná distribuční společnost, která má na výměnu lhůtu tři měsíce. ČEZ Distribuce je připravena a bude výměny elektroměrů z důvodu zapojení do sdílení realizovat tak, aby elektroměr osadili v nejkratším možném čase,“</em> uvedla Alice Horáková, tisková mluvčí Skupiny ČEZ.</p>
<p>Jakmile zájemce o sdílení splní všechny požadavky, může od prvního dne následujícího měsíce začít sdílet elektřinu.</p>
<p><strong>Jak se projeví sdílení elektřiny při vyúčtování nákladů za elektřinu?</strong></p>
<p>Karel Hanzelka, tiskový mluvčí společnosti PRE, popisuje fungování mezi operátorem trhu s elektřinou, distributorem a dodavatelem: <em>„Obchodník obdrží informaci od Operátora trhu s elektřinou, že odběrné místo je zahrnuto ve sdílení, a bude muset zohlednit sdílení ve faktuře za spotřebovanou elektřinu na základě podkladů, které obdrží od provozovatele distribuční soustavy. Dopady sdílení budou také zohledněny do predikcí spotřeby odběrného místa, které sdílí.“</em></p>
<p>Reálně se tedy cena na vyúčtování či faktuře za elektřinu od dodavatele sníží podle množství elektřiny, které se sdílelo s jinými členy. Nadále se ovšem za elektřinu platí distribuční poplatky distributorovi stejně jako za elektřinu odebranou ze sítě (kromě sdílení v rámci bytových domů).</p>
<p>Vyúčtování bude podle vyjádření Skupiny ČEZ probíhat jako doposud. Jejich zákazník vyrábějící elektřinu uvidí množství, za které mu náleží kompenzace. Zákazník s místem spotřeby uvidí pak celkovou spotřebu, poníženou o odebranou elektřinu ze sdílení, a následně i informaci o množství, které ČEZ účtuje. Sdílení elektřiny může být bezplatné, ale členové se mohou v rámci stanov domluvit na ceně a poplatcích za sdílení elektřiny.</p>
<p><strong>Sdílení elektřiny v rámci energetického společenství je vhodné pro obce, školy či podniky</strong></p>
<p>Pro větší organizované skupiny, společenství vlastníků jednotek (SVJ), obce, školy, neziskové organizace nebo podniky je vhodnější využít sdílení elektřiny v režimu energetického společenství.</p>
<p>Energetické společenství ovšem musí být právnickou osobou (např. spolek, SVJ, s. r. o., a. s.) a v rámci tohoto režimu lze sdílet elektřinu až s 1000 členy (tedy max. 1000 kódů EAN).</p>
<p>Sdílení v rámci tohoto společenství nelze provádět po celé ČR, ale maximálně na 3 sousedních obcích s rozšířenou působností nebo na území města Prahy.</p>
<p>V rámci režimu energetického společenství lze vedle elektřiny sdílet rovněž teplo.</p>
<p>Režim energetického společenství se týká spíše nákladnějších projektů, ať již fotovoltaických, nebo větrných elektráren.</p>
<p><strong>Jak na registraci energetického společenství?</strong></p>
<p>Žádost o registraci energetického společenství se podává na Energetickém regulačním úřadu (ERÚ), to i před vznikem právnické osoby (energetického společenství).</p>
<p>Podání žádosti o registraci energetického společenství není zdarma, musíte uhradit správní poplatek ve výši 2000 Kč na bankovní účet ERÚ 19-2421001/0710. Žádost lze zaslat elektronicky přes datovou schránku nebo listinnou formou na sídlo úřadu.</p>
<p>Zdroj: finance.cz, 16.8.2024, Michal Bureš</p>
        </div>
    </div>
</section>