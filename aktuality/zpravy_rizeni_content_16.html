<section class="zprava-content">
    <div class="container">
        
        <!-- Tlačítko zpět – plynulé načtení aktuality -->
        <div class="zprava-back-wrapper">
            <a href="aktuality_content.html" 
               onclick="loadContent('aktuality_content.html'); event.preventDefault();" 
               class="login-btn">
                ← Vrátit se na seznam aktualit
            </a>
        </div>

        <div>
            <h1>V ČR se za první měsíc přihlásilo ke sdílení elektřiny téměř 8000 zájemců</h1>
            <p><strong>Praha 12. září 2024</strong> – Tsková zpráva:</p>
            
<p><strong>• Podepsanou smlouvu o přístupu do EDC má více než polovina registrovaných</strong></p>
<p><strong>• Největší zájem je o sdílení elektřiny „sám sobě“</strong></p>
<p><strong>• Ve třetině případů distributoři nemohli provést výměnu elektroměru. Zájemcům doporučují ověřit si splnění tzv. podmínek připojení</strong></p>
<p>Celkem 7896 registrací, 4414 výroben a více než 13 000 vyřízených dotazů zájemců o sdílení. To jsou výsledky srpnové bilance fungování Elektroenergetického datového centra (EDC), které 1. srpna 2024 zahájilo přijímání registrací ke sdílení elektřiny v ČR. Reálné sdílení elektřiny očekává EDC v průběhu září.</p>
<p><em>„První měsíc přijímání registrací potvrdil, že Češi mají o sdílení elektřiny skutečný zájem. Z téměř osmi tisíc subjektů registrovaných do portálu EDC prošlo během srpna celým procesem až k uzavření smlouvy již více než pět tisíc účastníků. Mezi nimi jsou téměř dva tisíce takzvaných skupin sdílení, dále pak aktivní zákazníci a bytové domy. V případě energetických společenství je administrativní proces náročnější. Nárůst počtu sdílejících v této kategorii proto očekáváme později,“</em> řekl Petr Kusý, předseda představenstva EDC.</p>
<p>Nezbytnou podmínkou pro sdílení elektřiny je instalace tzv. chytrého elektroměru. Ten zdarma vyměňují provozovatelé distribučních soustav – ČEZ Distribuce, EG.D a PREdistribuce na základě zprávy od EDC o registraci spotřebitele na jejich distribučním území. Z celkových 612 žádostí o nový elektroměr se distributorům v srpnu podařilo výměnu zrealizovat přibližně u dvou třetin. V ostatních případech se technici setkali s překážkami, které jim instalaci chytrého elektroměru znemožnily.</p>
<p>Jako nejčastější komplikace distributoři uvádějí ponechaný krycí plech v elektroměrovém rozvaděči, jeho nesprávné zapojení nebo nevhodný hlavní jistič a průřezy vodičů. <em>„Je zapotřebí upozornit, že elektroměrové rozvaděče jsou ve vlastnictví majitelů nemovitostí a distributor není oprávněn zasahovat do elektroinstalace cizího majetku. Jejich případnou úpravu musí zajistit odborná instalační firma na základě žádosti majitele,“</em> uvedl Marian Rusko, předseda Rady Českého sdružení regulovaných elektroenergetických společností, a dodal: <em>„Aktuálně evidujeme dalších téměř 2300 účastníků, které v následujících týdnech čeká osázení chytrým měřením. Prosíme proto všechny, aby si před sjednáním termínu výměny elektroměru ověřili, že splňují technické náležitosti podle takzvaných připojovacích podmínek svého distributora. Ty naleznou na jeho webových stránkách a distributor na ně odkazuje rovněž v rámci e-mailové komunikace ohledně realizace výměny.“</em></p>
<p>Největší zájem je podle EDC o sdílení v rámci jedné nebo více vlastních nemovitostí. Tento režim sdílení představoval v srpnu konkrétně 46 procent všech uzavřených smluv. <em>„Samotnému zahájení sdílení předchází proces registrace a uzavření smlouvy s EDC, ověření na straně distributora, případně instalace průběhového elektroměru. Na konci srpna bylo připraveno ke sdílení již více než 1300 subjektů, kteří se zaregistrovali už začátkem měsíce a celým tímto procesem prošli bez většího zdržení. V září tak předpokládáme první nižší objemy sdílené elektřiny,“</em> shrnul P. Kusý.</p>
<p>EDC aktuálně funguje v tzv. dočasném řešení. To umožňuje sdílení elektřiny v rámci komunitní energetiky mezi aktivními zákazníky, výrobci elektřiny a v rámci energetických společenství. V roce 2026 se počítá se zahájením plného provozu, který nabídne nové možnosti sdílení elektřiny a současně rozšíří funkce EDC do dalších oblastí moderní energetiky, jako jsou akumulace, flexibilita nebo agregace. Úprava spotřeby podle ceny elektřiny na trhu či nabídka služby agregace flexibility pro zajištění rovnováhy přenosové soustavy v budoucnu umožní lidem a firmám další snížení účtů za elektřinu.</p>
        </div>
    </div>
</section>