<section class="zprava-content">
    <div class="container">
        
        <!-- Tlačítko zpět – plynulé načtení aktuality -->
        <div class="zprava-back-wrapper">
            <a href="aktuality_content.html" 
               onclick="loadContent('aktuality_content.html'); event.preventDefault();" 
               class="login-btn">
                ← Vrátit se na seznam aktualit
            </a>
        </div>

        <div>
            <h1>Petr Kusý: Sdílení elektřiny a komunitní energetika zároveň otevírá dveře k dalším prvkům moderní energetiky</h1>
            <p><strong>Praha 9. listopadu 2024</strong> – <strong>Rozhovor s Petrem Kusým, předsedou představenstva Elektroenergetického datového centra.</strong></p>
            
<p><strong>Petr Kusý je předsedou představenstva Elektroenergetického datového centra (EDC). Jde se o novou společnost, která vznikla podle energetického zákona s cílem umožnit efektivní transformaci tuzemské energetiky. Zajišťovat bude sběr dat v energetice, jejich standardizaci a sdílení. </strong></p>
<p><em>„Sdílení elektřiny i s ohledem na kolektivní spotřebu vnímám pozitivně. Je to nový trend, který rezonuje napříč Evropou, a energetické komunity představují pouhý začátek v nástupu moderní energetiky. Předpokladem pro sdílení jsou stabilní elektroenergetické sítě. S tím souvisí masivní investice, které si vyžádá další rozvoj fotovoltaik a nástup nových zdrojů energie. Do posílení a modernizace sítí včetně jejich digitalizace má jít v příštích deseti letech v Česku téměř půl bilionu korun,“</em> říká Petr Kusý.</p>
<p><strong>Co má za úkol vaše datové centrum?</strong></p>
<p>EDC bude shromažďovat a vyhodnocovat data o tocích elektřiny či chování zákazníků a poskytovat je především obchodníkům, distributorům a provozovateli přenosové soustavy. Už jen přechod elektroměrů na měření po čtvrthodinách generuje výrazně více informací o průběhu spotřeby u zákazníků, i o tom, jak funguje soustava. Hodně se mluví o sdílení elektřiny, ale to je jen začátek. Jsem přesvědčen, že budoucí energetika bude kompletně o výměně dat a EDC se stane klíčovým prvkem pro řízení soustavy.</p>
<p><strong>Z jakých zdrojů přicházejí data do EDC?</strong></p>
<p>Elektroenergetické datové centrum vzniklo jako digitální technické řešení, které má České republice umožnit přechod k moderní decentralizované elektroenergetice. Domácnostem a firmám poskytne každých 15 minut informace o jejich spotřebě a jejich členění podle času, tarifu a v některých případech v budoucnosti i podle typu spotřebiče. Data sbírají takzvané chytré elektroměry, které jsou v ČR průběžně instalovány a jsou rovněž nezbytným technickým předpokladem pro sdílení elektřiny. S informacemi bude EDC dále pracovat a mimo jiné zajišťovat například tok dat o sdílení elektřiny tak, aby bylo jasné, kolik elektřiny jednotliví samovýrobci vyrábějí a kolik jí dají k dispozici pro sdílení ostatním účastníkům trhu.</p>
<p><strong>Jaký je váš názor na komunitní energetiku? Udrží to přenosová soustava?</strong></p>
<p>Sdílení elektřiny i s ohledem na kolektivní spotřebu vnímám pozitivně. Je to nový trend, který rezonuje napříč Evropou, a energetické komunity představují pouhý začátek v nástupu moderní energetiky. Předpokladem pro sdílení jsou stabilní elektroenergetické sítě. S tím souvisí masivní investice, které si vyžádá další rozvoj fotovoltaik a nástup nových zdrojů energie. Do posílení a modernizace sítí včetně jejich digitalizace má jít v příštích deseti letech v Česku téměř půl bilionu korun.</p>
<p><strong>Jsou zde ještě další možné výzvy?</strong></p>
<p>Zastřešující výzvou je proměna celé energetiky. Počínaje změnou zdrojové základny přes masivní rozvoj obnovitelných zdrojů energie až po všudypřítomnou digitalizaci. Technologický pokrok nelze zastavit a my musíme, bez ohledu na to, jak bude energetika v budoucnosti vypadat, udržet bezpečné a stabilní dodávky elektřiny.</p>
<p><strong>Kdo bude u sdílené energie určovat ceny?</strong></p>
<p>Ceny sdílené elektřiny neurčuje EDC, ale vycházejí ze smluv, které mají zákazníci se svým obchodníkem a které si zájemci o sdílení nastaví mezi sebou v rámci sdílejících společenství.</p>
<p><strong>Jaké může být využití sdílené energie?</strong></p>
<p>Například v bytových domech nabídne komunitní energetika lidem možnost využít elektřinu z obnovitelných zdrojů. Tito zákazníci byli dosud odkázáni především na její dálkové dodávky. Nyní si ji budou moci vyrobit sami a nasdílet si ji mezi jednotlivými byty. Stejný efekt nabídne také městům a obcím v rámci jejich objektů. Z pohledu celé energetiky může komunitní energetika přispět k lepšímu využití elektřiny z obnovitelných zdrojů tím, že umožní lépe sladit spotřebu s výrobou. </p>
<p>Sdílení elektřiny a komunitní energetika zároveň otevírá dveře k dalším prvkům moderní energetiky, jako je akumulace, flexibilita nebo agregace. Očekáváme, že právě tyto možnosti přispějí k dalšímu zvýšení stability sítí a bezpečnosti dodávek elektřiny v ČR.</p>
<p><strong>Jaké jsou plány a výhledy do budoucna?</strong></p>
<p>EDC aktuálně funguje v tzv. dočasném řešení. Ve druhé polovině 2026 se počítá se zahájením jeho plného provozu. Kromě zmíněné akumulace, flexibility nebo agregace, nabídne EDC v té době i další služby související s daty. Za zmínku stojí například tzv. síťový semafor, který pomůže distributorům a provozovateli přenosové sítě k efektivnějšímu řízení elektroenergetické soustavy.  </p>
<p>Zdroj: e-news.cz , 9. 11. 2024, Renáta Lucková</p>
        </div>
    </div>
</section>