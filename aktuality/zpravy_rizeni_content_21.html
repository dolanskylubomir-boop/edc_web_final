<section class="zprava-content">
    <div class="container">
        
        <!-- Tlačítko zpět – plynulé načtení aktuality -->
        <div class="zprava-back-wrapper">
            <a href="aktuality_content.html" 
               onclick="loadContent('aktuality_content.html'); event.preventDefault();" 
               class="login-btn">
                ← Vrátit se na seznam aktualit
            </a>
        </div>

        <div>
            <h1>Češi mezi sebou sdíleli už přes 320 MWh</h1>
            <p><strong>Praha 11. listopadu 2024</strong> – Elektroenergetické datové centrum (EDC) zaregistrovalo za první tři měsíce od zahájení sdílení elektřiny v České republice 5120 výroben a 5508 odběrných míst. Počet uzavřených smluv s EDC překonal ke konci října hranici 10 000 a objem sdílené elektřiny přesáhnul 320 MWh.  </p>
            
<p><em>„Za první tři měsíce evidujeme již téměř 12 000 registrací do portálu EDC. Celým procesem až k podpisu smlouvy dosud prošlo celkem 10 044 účastníků sdílení. Ti se sdružili do více než 4300 skupin sdílení, mezi něž patří takzvaní aktivní zákazníky, bytové domy a energetická společenství. Objem sdílené elektřiny v České republice dosáhl ke konci října 321,93 MWh, což pro představu odpovídá průměrné měsíční spotřebě zhruba jednoho tisíce domácností,“</em> řekl Petr Kusý, předseda představenstva EDC s tím, že s postupnou nižší intenzitou slunečního svitu očekává v nejbližších měsících spíše menší objemy sdílené elektřiny a k výraznějšímu nárůst dojde opět na jaře.</p>
<p>Mezi skupinami sdílení dominuje režim tzv. aktivního zákazníka, který EDC eviduje již u téměř 4200 osob. Největší zájem je o sdílení v rámci jedné nebo více vlastních nemovitostí. To se týkalo téměř každé druhé nově uzavřené smlouvy.</p>
<p><em>„V říjnu jsme zaregistrovali také první energetické společenství. Ta obecně umožňují sdílet elektřinu mezi větším počtem členů, ale proces jejich registrace je náročnější a vyžaduje i zapsání u Energetického regulačního úřadu. Výraznější nárůst počtu energetických společenství proto předpokládáme zhruba v polovině příštího roku,“</em> dodal P. Kusý.</p>
<p>Cílem EDC je napomáhat transformaci tuzemské energetiky, zajišťovat sběr dat, jejich standardizaci a sdílení. Do budoucna se jeho kompetence rozšíří také do dalších oblastí nové energetiky, jako jsou akumulace, flexibilita nebo agregace.</p>
<p>Zájemci o sdílení elektřiny naleznou veškeré potřebné informace na webových stránkách www.edc-cr.cz , kde jsou k dispozici podrobné videonávody, nejčastější otázky a odpovědi nebo zde mohou rovnou zahájit svoji registraci k EDC. </p>
<p>K dispozici je rovněž kontaktní mail info@edc-cr.cz a informační linka 800 720 204.  </p>
        </div>
    </div>
</section>