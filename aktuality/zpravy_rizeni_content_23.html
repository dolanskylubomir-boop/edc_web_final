<section class="zprava-content">
    <div class="container">
        
        <!-- Tlačítko zpět – plynulé načtení aktuality -->
        <div class="zprava-back-wrapper">
            <a href="aktuality_content.html" 
               onclick="loadContent('aktuality_content.html'); event.preventDefault();" 
               class="login-btn">
                ← Vrátit se na seznam aktualit
            </a>
        </div>

        <div>
            <h1>Nabij baterii a ještě ti zaplatíme. Delta Green jako první v Česku spouští obchodování flexibility pro domácnosti</h1>
            <p><strong>Praha 18. listopadu 2024</strong> – <strong>Společnost Delta Green spustila jako první na českém trhu do ostrého provozu dlouho očekávanou službu obchodování flexibility pro domácnosti. Statisícům domácností se tím otevírá možnost dostat zaplaceno za odběr elektřiny ze sítě v době, kdy je cena energie záporná.</strong></p>
            
<p><em>„Funguje to jednoduše. V naší aplikaci jen označíte, že chcete začít poskytovat svou flexibilitu. A my pak ve správný moment na dálku aktivujeme například vybíjení vaší baterie,”</em> vysvětluje princip služby spolumajitel firmy Delta Green Jan Hicl. „<em>K výkupní ceně elektřiny dostane zákazník vyplacenou i odměnu za flexibilitu, tedy schopnost přesunout svou spotřebu nebo výrobu elektřiny v čase,” </em>přibližuje Hicl, jak funguje odměňování.</p>
<p>Delta Green začala službu testováním, průměrná odměna za aktivovanou flexibilitu se měsíčně pohybovala od 100 do 400 korun. V domácnostech zákazníků Delta Green se zatím pro flexibilitu využívají baterie a fotovoltaiky. Později se přidá ovládání nabíjení elektrických vozů nebo spotřeba v chytrých domácnostech, využívajících systém Loxone nebo Home Assistant. S rostoucím počtem chytrých zařízení poroste také objem flexibility, který mohou domácnosti nabídnout. S ní bude stoupat i odměna, kterou mohou dostat.</p>
<p><em>„Nebojím se to přirovnat k počátkům elektrifikace. Nastupujeme na cestu, která bude znamenat úplně jiný přístup ke spotřebě elektřiny domácností,”</em> říká Jan Hicl. <em>„U většiny lidí stále převládá orientace na fixní tarify, během pár let se ale situace otočí. Pozorovat to můžeme už dnes. Spotové tarify byly v posledním roce o víc než 50 procent výhodnější než fixované. A tyhle cenové nůžky mezi flexibilními a neflexibilními spotřebiteli se budou stále více rozevírat,”</em> uvádí Hicl.</p>
<p>Do poskytování flexibility se mohou zapojit domácnosti s chytrým elektroměrem a spotovým tarifem. Takových je v Česku okolo dvě stě tisíc a další rychle přibývají spolu s boomem instalovaných fotovoltaik.</p>
<p>Delta Green je česká energetická společnost, která kromě dodávky energií nabízí chytré a automatizované řízení spotřeby a výroby elektřiny. Společnost vznikla v roce 2008 jako Nano Green v rámci skupiny Nano Energies. Letos změnila název na Delta Green. Společnost vlastní čtveřice složená z Davida Brožíka, Prokopa Čecha, Lukáše Beneše a Jana Hicla, její byznysové plány na jaře finančně podpořily tři investiční fondy.</p>
<p>Zdroj: ekonomickydenik.cz , 20. 11. 2024, rov</p>
        </div>
    </div>
</section>