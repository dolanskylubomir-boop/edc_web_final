<section class="zprava-content">
    <div class="container">
        
        <!-- Tlačítko zpět – plynulé načtení aktuality -->
        <div class="zprava-back-wrapper">
            <a href="aktuality_content.html" 
               onclick="loadContent('aktuality_content.html'); event.preventDefault();" 
               class="login-btn">
                ← Vrátit se na seznam aktualit
            </a>
        </div>

        <div>
            <h1>ČEZ Distribuce letos investuje do sítí rekordních 19,7 mld. korun</h1>
            <p><strong>Praha 2. prosinec 2024</strong> – Společnost ČEZ Distribuce letos investuje do své distribuční soustavy rekordních 19,7 miliard korun. Pro rychlejší připojení zákaznických požadavků zejména v oblasti obnovitelných zdrojů je vyhrazeno 8,8 miliardy korun.</p>
            
<p><em>„Průběžně realizujeme investiční akce na rozvoj, obnovu a posílení distribuční soustavy, tak abychom byli schopni připojovat požadavky našich zákazníků. Letošní plán jsme v průběhu roku upravili tak, abychom mohli připojit co nejvíce obnovitelných zdrojů, především fotovoltaických výroben. Do úprav naší distribuční soustavy investujeme o 2,5 miliardy více než loni. Jedná se tak o historicky největší objem investic a staveb,“</em> vysvětluje Martin Zmelík, generální ředitel ČEZ Distribuce.</p>
<p>Jen pro připomenutí, společnost ČEZ Distribuce připojila k síti v loňském roce 52 109 fotovoltaických elektráren s instalovaným výkonem 605,5 MW. Z valné většiny se jednalo o střešní instalace na rodinných domech, cca 92,5 procent žádostí se týkalo mikrozdrojů do 10 kW na hladině nízkého napětí.</p>
<p><strong>OZE za jedenáct měsíců</strong></p>
<p>Zájem o připojování nových obnovitelných zdrojů v síti ČEZ Distribuce také letos roste. V roce 2024 evidujeme 48 803 přijatých žádostí, z čehož tvoří 64 % mikrozdroje. Připojeno bylo 26 557 výroben o instalovaném výkonu 658 MW. Na celém distribučním území ČEZ Distribuce je aktuálně připojeno 132 980 ks výroben o instalovaném výkonu 8 GW (FVE 2,4 GW, VTE 0,3 GW, ostatní OZE 2,5 GW a ostatní výrobny 2,7 GW).</p>
<p><strong>Sdílení elektřiny a komunitní energetika pod taktovkou EDC</strong></p>
<p>Od 1.8.2024 zahájilo EDC činnost tzv. dočasného řešení, které umožňuje sdílení elektřiny. S plným provozem, který rozšíří činnosti i služby EDC týkající se agregace, akumulace a flexibility, se počítá v druhé polovině roku 2026.  Akcionáři EDC jsou provozovatelé distribučních soustav – společnosti ČEZ Distribuce, EG.D, PREdistribuce a provozovatel přenosové soustavy – společnost ČEPS.</p>
<p>Detaily pro další zájemce je možno dohledat na webových stránkách  Sdílení elektřiny | Homepage (cezdistribuce.cz)  nebo na  Elektroenergetické datové centrum, a. s. (edc-cr.cz)</p>
<p><strong>Významné strategické stavby</strong></p>
<p>V regionu <strong>Morava</strong> byla dokončena rekonstrukce elektrické stanice TR Hranice. Z důvodu nevyhovujícího mechanického stavu došlo k celkové rekonstrukci technologie 110kV, včetně nového řídícího systému a odpovídajícího systému chránění. Komplexní rekonstrukcí rozvodny bude v budoucnu umožněno připojení více výroben v dané lokalitě. Celkové realizační náklady dosáhly výše 204 mil. Kč.</p>
<p>Na Moravě byla také zahájena rekonstrukce venkovního vedení 110kV Lískovec – Příbor. Jedná se o 15,6 km dlouhý úsek vedení se 62 stožáry. Rekonstrukce vedení Lískovec – Příbor je realizována z důvodů mechanického stavu vedení, zajištění spolehlivosti a navyšování požadavků na odběr průmyslové zóny Mošnov a Kopřivnice. Předpokládaná celková realizační cena činí 192,6 mil. Kč</p>
<p>V regionu <strong>Sever </strong>byla na transformovně Oldřichov zahájena výměna dožitých transformátorů. Výměnou dožitých transformátorů dojde k navýšení požadovaného výkonu a možnosti připojení nových odběrných míst v lokalitě. Celkové předpokládané náklady činí 52,9 mil Kč.</p>
<p>Další stavbou na severu Čech je rekonstrukce stanice Doksy z důvodů plánované unifikaci města Doksy na napěťovou hladinu 35kV s předpokládanými náklady ve výši 48,1 mil. Kč. V rámci rekonstrukce dojde k nahrazení dožité kobkové technologie 35kV za moderní zapouzdřený rozváděč s dostatečným počtem rezervních polí, modernizaci systému chránění a řídícího systému.</p>
<p>V regionu <strong>Střed </strong>byla ukončena rekonstrukce rozvodny 110kV v transformovně Hořovice s celkovými realizačními náklady ve výši 73 mil. Kč. Jednalo se o komplexní obnovu z důvodu mechanického stavu.</p>
<p>V regionu <strong>Západ</strong> byla ukončena výstavba nové transformovny 110/22kV Nejdek s celkovými realizačními náklady ve výši 195 mil. Kč. Hlavními důvody pro výstavbu této transformovny byly zvyšující se požadavky na navýšení příkonu stávajících odběratelů ve městě Nejdek a potřeba připojení nových zákazníků v oblasti nově vznikající průmyslové zóny.</p>
<p>Zdroj: www.cez.cz</p>
        </div>
    </div>
</section>