<section class="zprava-content">
    <div class="container">
        
        <!-- Tlačítko zpět – plynulé načtení aktuality -->
        <div class="zprava-back-wrapper">
            <a href="aktuality_content.html" 
               onclick="loadContent('aktuality_content.html'); event.preventDefault();" 
               class="login-btn">
                ← Vrátit se na seznam aktualit
            </a>
        </div>

        <div>
            <h1>Praha osazuje střechy soláry. Elektřina se spotřebovává v Zoo, nebo bazénu</h1>
            <p><strong>Praha 3. prosinec 2024</strong> – <strong>Hlavní město Praha se pustilo do budování solárních elektráren na střechách. Vyrobenou elektřinu sdílí a spotřebovává například v zoologické zahradě, botanické zahradě, nebo bazénu Šutce.</strong></p>
            
<p><strong>Nejefektivnější je spotřeba na místě</strong><br /> <em>„Nejefektivnější je, když vyrobenou elektřinu spotřebujeme přímo v místě výroby. Tím se vyhneme poplatkům za distribuci, což nám přináší úspory. Co ale s elektřinou, když ji v danou chvíli nespotřebujeme – například během letních prázdnin, kdy školy nevyužívají energii?“</em> ptá se pražský radní a předseda výboru pro energetiku hlavního města, Jan Chabr.</p>
<p><strong>Sdílení se ZOO</strong><br /> Dále dodává: <em>„Naštěstí novela energetického zákona umožňuje sdílení elektřiny! To znamená, že přebytečnou energii můžeme poslat do jiného místa s vysokou spotřebou. V praxi to v Praze funguje tak, že vyrobené přebytky nyní budeme posílat do Pražské Zoo, nebo do Botanické zahrady Praha.“</em></p>
<p><strong>Praha se registruje ke sdílení</strong><br /> Právě nyní se Praha ke sdílení registruje: <em>„Jsme zapsáni v EDC od začátku října a proces registrace právě probíhá, technicky ještě probíhá přepis odběrných míst, první fáze probíhá formou aktivního zákazníka. Pošlu jednoduchý přehled. 500 kWp – 38 instalací čistě na objektech města, do konce roku zahájení dalších 500 kWp s dokončením v první polovině roku 2025,“</em> uvádí Jan Chabr.</p>
<p><strong>Společenství pro obnovitelné energie</strong><br /> Praha již před časem iniciovala vznik Pražského společenství obnovitelné energie s cílem podporovat a rozvíjet komunitní energetiku na území hlavního města. Společenství pomáhá minimalizovat náklady města na energie a maximalizuje jeho energetickou nezávislost. Výstavbu obnovitelných zdrojů Praha provádí například s využitím podpory prostředků Státního fondu životního prostředí ČR.</p>
<p>Zdroj: elektrickevozy.cz , 3. 12. 2024, Michaela Kadlecová</p>
        </div>
    </div>
</section>