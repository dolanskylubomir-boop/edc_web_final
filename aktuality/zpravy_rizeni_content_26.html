<section class="zprava-content">
    <div class="container">
        
        <!-- Tlačítko zpět – plynulé načtení aktuality -->
        <div class="zprava-back-wrapper">
            <a href="aktuality_content.html" 
               onclick="loadContent('aktuality_content.html'); event.preventDefault();" 
               class="login-btn">
                ← Vrátit se na seznam aktualit
            </a>
        </div>

        <div>
            <h1>100 dní sdílení elektřiny v ČR: tisíce sdílejících skupin a trvalý nárůst počtu zájemců</h1>
            <p><strong>Praha 9. prosinec 2024</strong> – Počet skupin sdílejících elektřinu v České republice překonal v listopadu hranici pěti tisíc. Největší zastoupení má mezi nimi podle Elektroenergetického datového centra (EDC) sdílení v režimu tzv. aktivního zákazníka (5060), následuje 252 bytových domů a dvě energetická společenství sdružující až tisíc registrovaných subjektů. Celkový počet registrací u EDC přesáhl ke konci listopadu hranici třinácti tisíc.</p>
            
<p><em>„Plníme slib, že zmodernizujeme českou energetiku, a komunitní energetika je jedním ze zásadních kroků na této cestě. Díky sdílení elektřiny mohou domácnosti a firmy ušetřit za energie, posílit naši energetickou bezpečnost a zvýšit svou soběstačnost. Pro všechny, co mají o sdílení zájem, jsme připravili přehledný web</em> <em>www.jaksdiletenergii.cz, kde na jednom místě najdete všechny praktické informace. Zájemci se také mohou obracet na infolinku nebo na naši rozsáhlou Energetickou poradenskou síť,“</em> uvedl ministr průmyslu a obchodu Lukáš Vlček.</p>
<p>Úplně první reálně sdílenou elektřinu zaznamenalo Elektroenergetické datové centrum už koncem srpna, tedy necelý měsíc poté, co spustilo registrace. Nyní, sto dní poté, dosáhl objem dosud sdílené elektřiny v České republice již téměř 750 MWh. <em>„Praxe ověřila, že jak proces registrace u EDC, tak samotné sdílení elektřiny funguje. To je dobrá zpráva pro všechny zájemce, kteří se možná rozhodli s vlastní registrací vyčkat a posoudit reálné zkušenosti. Přestože počty zájemců o sdílení rostly i v listopadu, větší vlnu registrací očekáváme s příchodem jara,“ </em>řekl Petr Kusý, předseda představenstva EDC.</p>
<p>Z celkových 13 249 registrací prošlo úplným procesem až k podpisu smlouvy s EDC dosud více než 11 700 účastníků sdílení. Elektřinu si mezi sebou k 30. listopadu tak vyměňuje již 6098 výrobních a 8278 odběrných míst, přičemž největší zájem mezi účastníky je stále o sdílení v rámci jedné nemovitosti.</p>
<p><em>„Na vysokém zájmu je vidět, že je tu spousta spotřebitelů, kteří rádi experimentují, sám jsem nasdílel v říjnu symbolické 2kWh. To je dobře, protože tak posouvají modernizaci energetiky, vysvětlil Štěpán Chalupa, předseda Komory obnovitelných zdrojů energie a dodal: „Pro sdílení i rozvoj obnovitelných zdrojů je a bude u fotovoltaiky důležité zejména funkční nastavení dotací. U větru a ostatních zdrojů bude zase záležet, jak dopadne příprava nového zákona o urychlení rozvoje obnovitelných zdrojů. Bez repoweringu, plnohodnotných pravomocí pro obce a zjednodušení i mimo akcelerační oblasti daleko s modernizací energetiky nedojdeme.”</em></p>
<p>Dosavadní zkušenosti EDC neodhalily žádné vážné nedostatky při registraci zájemců. U fyzických osob patří k nejčastějším chybám překlepy v zadávacím formuláři, u právnických osob a živnostníků pak nesoulad sídla společnosti podle Administrativního registru ekonomických subjektů.</p>
<p><em>„V naprosté většině jde pouze o drobnosti, které se nám daří se zájemci rychle napravovat. To dokládá i průměrná doba vyřízení žádosti o registraci, jež se stále pohybuje kolem dvou dnů,“</em> uzavřel P. Kusý s tím, že smlouvu s EDC získají zájemci při rychlém ověření ze strany obchodníka a distributora standardně do dvaceti dnů.</p>
        </div>
    </div>
</section>