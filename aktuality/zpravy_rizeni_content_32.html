<section class="zprava-content">
    <div class="container">
        
        <!-- Tlačítko zpět – plynulé načtení aktuality -->
        <div class="zprava-back-wrapper">
            <a href="aktuality_content.html" 
               onclick="loadContent('aktuality_content.html'); event.preventDefault();" 
               class="login-btn">
                ← Vrátit se na seznam aktualit
            </a>
        </div>

        <div>
            <h1>EG.D výrazně investuje do modernizace distribuční sítě. Připravuje nové rozvodny i rekonstrukce vedení</h1>
            <p><strong>Praha 24. únor 2025</strong> – Tisková zpráva:</p>
            
<p><strong>Vloni distribuční společnost EG.D, člen skupiny E.ON, investovala do modernizace a rozvoje distribuční sítě 8,9 miliard korun. Podobný objem investic plánuje i pro letošní rok 2025. Velká část těchto prostředků směřuje do posilování sítě. Největší část prostředků je určena na modernizaci distribuční sítě, zlepšení její spolehlivosti a připojování nových obnovitelných zdrojů. Mezi hlavní investice patří posilování vedení v příhraničních oblastech a strategické projekty na hladině velmi vysokého napětí.</strong></p>
<p><em>„Vloni jsme do naší sítě připojili přes čtrnáct tisíc nových fotovoltaických elektráren o celkovém výkonu 310 MW. Co do počtu, je to sice méně než v rekordním roce 2023, ale jejich celkový výkon byl podobný. To dokazuje, že více než dříve byl zájem o elektrárny s vyššími výkony, což jsou typicky firemní instalace. Důležitost obnovitelných zdrojů do budoucna poroste, a proto každoročně investujeme miliardy korun do rozvoje, modernizace a smartifikace našich sítí. </em><strong><em>Už nyní evidujeme žádosti na rezervace stovek MW z plánovaných nejen solárních, ale i větrných zdrojů energie. </em></strong><em>Pro představu, jen v roce 2024 jsme v naší síti distribuovali přes 13 TWh elektřiny, z toho 7 % pocházelo z obnovitelných zdrojů,“</em> říká <strong>Pavel Čada, místopředseda představenstva EG.D.</strong></p>
<p>Distributor každoročně navyšuje objem investovaných částek. <strong>Během uplynulých let vzrostl jejich objem téměř o polovinu. Do celkové částky se však promítly i rostoucí ceny stavebních prací a materiálů, které zvyšují náklady na jednotlivé projekty.</strong> <em>„Podle dat, která máme k dispozici jako člen Českého sdružení regulovaných elektroenergetických subjektů, </em><strong><em>stoupla například cena inženýrských staveb o 35 %. A situaci nám neulehčuje ani nedořešená digitalizace stavebních úřadů a další byrokratické překážky, </em></strong><em>které realizaci staveb prodlužují,“</em> doplňuje Pavel Čada.</p>
<p><strong>Sedmdesát procent prostředků směřuje do vysokého a nízkého napětí</strong> Distribuční společnost <strong>EG.D investuje nejvíce financí do hladin vysokého a nízkého napětí, a to zhruba 70 %. Celkově se jedná o zhruba šest a půl tisíce menších i větších staveb.</strong> Zhruba polovinu z toho činí připojování zákazníků do sítě. Investice do sítí vysokého a nízkého napětí v roce 2025 pokryjí širokou škálu projektů napříč jižní Moravou, jižními Čechami a Vysočinou.</p>
<p>Mezi největší akce patří pokračující kabelizace vedení v příhraniční oblasti soutoku Dyje a Moravy, která je naplánována na podzim letošního roku. <strong><em>„Připravujeme kabelizaci venkovního vedení v této lokalitě, což významně zvýší spolehlivost dodávek v okolí Břeclavi a Hodonína. </em></strong><em>Tento projekt je součástí našich strategických investic na rok 2025,“</em> vysvětluje Ladislav Mikuláš, vedoucí výstavby vysokého a nízkého napětí EG.D. Ve stejné oblasti byla již loni dokončena obnova přeshraničního propojení vysokého napětí se Slovenskem přes řeku Moravu. <em>„V Hodoníně jsme zrekonstruovali vedení VN v rámci projektu ACON, který propojuje českou a slovenskou distribuční síť. Je to jeden z klíčových projektů zaměřených na přeshraniční spolupráci,“</em> dodává Mikuláš.</p>
<p><strong>V jižních Čechách se letos výrazné investice soustředí do okresu Tábor, kde proběhne rekonstrukce kabelového vedení v lokalitě Nádraží a modernizace sítě v obcích Hroby a Nuzbely. Město Písek čekají dva rozsáhlé projekty – úprava vedení a transformačních stanic v okolí Semic a Jeronýmově a Denisově ulici v centru města.</strong><em> „Na Vysočině pak budeme například rekonstruovat vedení v ulici Vysocká ve Žďáru nad Sázavou a na náměstí ve Velkém Meziříčí,“</em> vypočítává Ladislav Mikuláš.</p>
<p><strong>Pokračují také významné stavby na hladině VVN</strong> <strong>Podobná část investic jako vloni poputuje i do hladiny velmi vysokého napětí, kdy bylo dokončeno celkem 52 staveb.</strong> Hned začátkem roku bude uvedena do provozu transformační stanice Brno-Sever včetně nového kabelového vedení 110 kV, která je v realizaci od roku 2023. V létě bude dokončeno rozšíření transformovny Blansko, kde došlo k doplnění třetího transformátoru 110/22kV a rozšíření R110kV o druhou přípojnici. <strong><em>„Tyto projekty nám umožní zvýšit kapacitu sítě a zajistit spolehlivější dodávky elektřiny nejen pro stávající zákazníky, ale také s ohledem na budoucí rozvoj v dotčených oblastech. </em></strong><em>Významná je např. i rekonstrukce vedení V1360/1377 v Českých Budějovicích, která přispěje k zajištění stability soustavy v regionu jižních Čech. V loňském roce jsme rekonstruovali linku mezi Suchohrdly u Znojma a Hodonicemi, což přispělo ke stabilitě sítě a přineslo možnosti dalšího posílení, protože se jednalo o rekonstrukci vedení typu Sedlák nově je postaveno dvojité vedení typu Soudek. V roce 2027 budeme navazovat stejnou rekonstrukcí vedení mezi transformovnami Hodonice a Hrušovany nad Jevišovkou,“</em> říká Tomáš Žáček, vedoucí výstavby velmi vysokého napětí v EG.D.</p>
<p>Dalšími významnými projekty jsou např. rekonstrukce transformačních stanic v Pacově a Ptáčově, které budou probíhat letos a příští rok. Stejně tak v tomto roce bude provedena rekonstrukce zaústění vedení 110 kV do transformační stanice Humpolec, a to stavbou čtyřnásobného vedení typu <em>„Soudek“</em>.</p>
<p><strong>Plynaři obnoví regulační stanice a plánují rozsáhlé rekonstrukce</strong> Součástí skupiny E.ON je i společnost Gas Distribution, která zajišťuje v rámci svého portfolia distribuci plynu v jižních Čechách a v okrese Pelhřimov na Vysočině. <strong>V letošním roce se investice do plynárenské infrastruktury zaměří hlavně na obnovu nejstarších regulačních stanic, obnovu místních sítí a důležité jsou také realizace přeložek jak místních sítí, tak vysokotlakých plynovodů. Jedním z největších projektů je přeložka plynovodu u Hněvkova, která souvisí s výstavbou nové silnice I/20.</strong></p>
<p>Velká část investic míří na rekonstrukce regulačních stanic v jižních Čechách, například podzemní regulační stanice v Českých Budějovicích na ulicích Klaricova, Plzeňská a Háječek, nebo klasické regulační stanice v Protivíně, Cerhonicích a Dynín.<strong><em> „Tyto úpravy mají za cíl zvýšit spolehlivost a stabilitu dodávek plynu pro všechny koncové odběratele.</em></strong><em> Naším hlavním cílem je zajistit bezpečnou distribuci zemního plynu pro všechny zákazníky. Investujeme proto nejen do velkých projektů, ale i do místních sítí, kde je obnova plynárenského zařízení často stejně důležitá. V rámci staveb obnovy investujeme do materiálů, které budou do budoucna podporovat rozvoj příměsi vodíku v zemním plynu.“</em> vysvětluje Petr Honsa, vedoucí správy a investic sítě zemního plynu ve společnosti Gas Distribution.</p>
<p>Na úrovni místních sítí se letos plánují náročné rekonstrukce v Českých Budějovicích a blízkém okolí, Písku, Humpolci, Jindřichově Hradci a jinde. <strong>Například dlouho plánovaná obnova části ulice Rudolfovská v Českých Budějovicích bude realizovaná v letošním roce, a to v koordinaci se staviteli ostatních inženýrských sítí a celkovou rekonstrukcí samotné komunikace.</strong> Tyto práce jsou vzhledem frekventovanému provozu koordinovány s českobudějovickým magistrátem a budou probíhat na etapy. Modernizace čeká i Blatnou, kde se pokračuje druhou etapou obnovy plynovodů v ulicích Fügnerova a V Jezárkách.</p>
        </div>
    </div>
</section>