<section class="zprava-content">
    <div class="container">
        
        <!-- Tlačítko zpět – plynulé načtení aktuality -->
        <div class="zprava-back-wrapper">
            <a href="aktuality_content.html" 
               onclick="loadContent('aktuality_content.html'); event.preventDefault();" 
               class="login-btn">
                ← Vrátit se na seznam aktualit
            </a>
        </div>

        <div>
            <h1>Příprava legislativních nařízení</h1>
            <p><strong>Praha 14. březen 2025</strong> – Aktuálně EDC čeká příprava implementace legislativních nařízení, která byla přijata v rámci novely <strong>Energetického zákona č. 458/2000 Sb., známé jako LEX OZE III.</strong> Ta zavádí definici nový pojmů, z nichž pro EDC jsou stěžejní tři následující:</p>
            
<p><strong>Akumulace</strong>, která je definována tak, že umožňuje ukládání elektřiny k odložení spotřeby elektřiny na pozdější okamžik, než byla vyrobena, nebo přeměnu elektřiny na takovou formu energie, kterou lze ukládat, ukládání takové energie, a následnou zpětnou přeměnu takové energie na elektřinu v jednom předávacím místě.</p>
<p><strong>Flexibilita</strong>, která je definována, jako schopnost přizpůsobit svoji výrobu nebo spotřebu okamžitým potřebám celé sítě nebo trhu s elektřinou. Jedná se tedy o to, že provozovatel zařízení, které je schopné na požádání měnit svůj výkon, nabídne tuto možnost druhé straně, která potřebuje optimalizovat své portfolio výroby či spotřeby. Dochází tím ke stabilizaci sítě (frekvence, napětí).</p>
<p>EDC tak podobně jako v případě sdílení vybuduje platformu, kterou budou moci využívat zákazníci, kteří budou chtít nabídnout služby buď v oblasti akumulace či řízení flexibility v síti.</p>
<p>S tím souvisí třetí pojem <strong>Agregátor flexibility</strong>. Poskytovatel této služby má za úkol shromáždit a efektivně koordinovat flexibilitu od malých výrobců elektřiny, kteří by jinak nemohli na energetický trh vstoupit. Energetický trh má totiž minimální požadavky na velikost daného zdroje, což s sebou nese právě nutnost agregace.</p>
<p>Agregátor se tedy stará o technické zapojení zdrojů, smluvní záležitosti a také o vzdálené řízení jednotlivých zdrojů. Bez dat, která bude agregátor využívat a která mu bude poskytovat EDC to samozřejmě nepůjde. Jde tedy o sledování a optimalizaci dostupné flexibility v reálném čase na energetickém trhu. Tím je umožněna efektivní aktivace zdrojů v nejvhodnějších okamžicích.</p>
        </div>
    </div>
</section>