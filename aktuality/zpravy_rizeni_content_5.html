<section class="zprava-content">
    <div class="container">
        
        <!-- Tlačítko zpět – plynulé načtení aktuality -->
        <div class="zprava-back-wrapper">
            <a href="aktuality_content.html" 
               onclick="loadContent('aktuality_content.html'); event.preventDefault();" 
               class="login-btn">
                ← Vrátit se na seznam aktualit
            </a>
        </div>

        <div>
            <h1>Elektroenergetické datové centrum předložilo s předstihem ERÚ svůj řád. Jeho schválení je podmínkou pro zahájení sdílení elektřiny</h1>
            <p><strong>Praha 11. června 2024</strong> – <strong>• EDC vypracovalo svůj řád čtyři měsíce před zákonem stanoveným termínem</strong></p>
            
<p><strong>• Pravidla pro zájemce o komunitní energetiku nyní musí schválit ERÚ</strong></p>
<p><strong>• Technické specifikace registrací, podmínky přístupu účastníků trhu, příjem a poskytování dat a informací, to jsou hlavní body Řádu EDC</strong></p>
<p><strong>Praha 11. června 2024</strong> – Elektroenergetické datové centrum (EDC) předložilo Energetickému regulačnímu úřadu (ERÚ) do připomínkového řízení svůj řád. Schválení je podmínkou pro spuštění sdílení elektřiny v Česku, s jehož zahájením se počítá od letošního srpna.</p>
<p>„Na vypracování řádu jsme měli podle zákona devět měsíců, ale podařilo se nám celý proces urychlit. Nyní je na ERÚ, aby k dokumentu poskytl svoje stanovisko v návaznosti na návrh novely vyhlášky o Pravidlech trhu s elektřinou. Cílem navrhované úpravy je upřesnit a rozvinout pravidla pro fungování trhu s elektřinou právě s ohledem na její sdílení,“ uvedl Petr Kusý, předseda představenstva EDC, a dodal: „Bez schváleného řádu by nebyla jasná pravidla pro vypořádání účastníků sdílení, což se týká například rozúčtování sdílené elektřiny mezi energetickými komunitami a aktivními zákazníky. To by vedlo k právním nejasnostem a možným komplikacím při samotné realizaci sdílení.“</p>
<p>Mezi hlavní body řádu patří technické specifikace přístupu do systému EDC a proces registrací pro sdílení elektřiny. Dále obsahuje informace o poskytování dat a informací s relevantními účastníky trhu. Rovněž popisuje systém reklamací a dalších požadavků.</p>
<p>„ERÚ k řádu EDC zahájil veřejný konzultační proces, ve kterém lze zasílat připomínky do 25. června. Ty následně bude nutné vypořádat a zapracovat do řádu případné změny. Druhým zásadním bodem pro začátek sdílení je novela vyhlášky o Pravidlech trhu s elektřinou. Finální podobu vyhlášky již schválila Rada ERÚ a požádali jsme o její publikaci ve sbírce zákonů,“ říká Stanislav Trávníček, předseda Rady ERÚ.</p>
<p>V souvislosti se sdílením ERÚ během letošního roku novelizoval licenční vyhlášku a spustil registrace energetických společenství. Úřad také zahájil veřejný konzultační proces ke měnovému cenovému rozhodnutí, které zohlední novou platbu za nesíťovou infrastrukturu vč. financování EDC, a připravuje úpravu vyhlášky o vyúčtování, kterou se bude řídit fakturace účastníků sdílení.</p>
<p>Spuštění EDC se plánuje ve dvou etapách. V první fázi začne IT systém pracovat od letošního léta, kdy se také rozběhne sdílení elektřiny v rámci komunitní energetiky a vzniknou energetické komunity a společenství. S plným provozem se počítá od poloviny roku 2026, kdy se jeho funkce rozšíří do dalších oblastí nové energetiky, jako jsou akumulace, flexibilita nebo agregace.</p>
<p>Akcionáři EDC jsou provozovatel přenosové soustavy ČEPS a provozovatelé regionálních distribučních sítí ČEZ Distribuce, EG.D a PREdistribuce.</p>
        </div>
    </div>
</section>