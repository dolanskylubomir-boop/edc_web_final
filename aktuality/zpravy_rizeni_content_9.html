<section class="zprava-content">
    <div class="container">
        
        <!-- Tlačítko zpět – plynulé načtení aktuality -->
        <div class="zprava-back-wrapper">
            <a href="aktuality_content.html" 
               onclick="loadContent('aktuality_content.html'); event.preventDefault();" 
               class="login-btn">
                ← Vrátit se na seznam aktualit
            </a>
        </div>

        <div>
            <h1>Kulatý stůl: EDC zahájilo svou činnost</h1>
            <p><strong>Praha 1. srpna 2024</strong> – <strong>Kulatý stůl: Elektroenergetické datové centrum (EDC) zahájilo svou činnost a komunitní energetika v Česku tímto oficiálně odstartovala. </strong></p>
            
<p>Dne 1. 8. 2024 uspořádalo EDC ve spolupráci s MPO kulatý stůl, kde oficiálně oznámilo spuštění registrací zájemců o sdílení. Zástupci EDC, MPO, ERÚ a Komory OZE představili přítomným novinářům proces registrace a uzavření smlouvy s EDC, popsali kroky, které k zahájení registrací vedly, a poukázali na vybrané příklady sdílení a obecné přínosy v rámci modernizace energetiky.</p>
<p><strong>Účastníci tiskové konference odpovídali mimo jiné na otázky:</strong></p>
<p><strong>• Jaké konkrétní údaje jsou nutné pro registraci?</strong></p>
<p><strong>• Jak bude fungovat sdílení elektřiny v praxi mezi několika subjekty?</strong></p>
<p><strong>• Jaká jsou očekávání ohledně množství potenciálních zájemců a jaké jsou kapacity EDC?</strong></p>
<p>Hlavní sdělení kulatého stolu: EDC zahájilo 1. srpna 2024 svou činnost a začalo přijímat registrace zájemců o sdílení elektřiny. Po přechodu na plný provoz ve druhé polovině roku 2026 rozšíří svou činnost o poskytování služeb pro agregaci, akumulaci a flexibilitu.</p>
<p>Aktuálně EDC funguje v rámci tzv. dočasného řešení. I to však umožňuje sdílení elektřiny v režimu aktivního zákazníka nebo energetického společenství. Hlavním úkolem EDC v rámci komunitní energetiky je zpracovávat data o dodávkách a spotřebě elektřiny, aby bylo možné rozpočítat sdílenou elektřinu mezi předávací místa. Všichni zájemci o sdílení elektřiny z řad domácností, samospráv nebo firem proto musí být u EDC registrováni.</p>
<p>Samotný start EDC je vyvrcholením dlouhého a náročného procesu. Nešlo pouze o přijetí patřičné legislativy a vybudování datového centra jako takového. Nezbytné bylo i vytvoření rozsáhlé komunikační platformy, která všem zájemcům o sdílení elektřiny maximálně usnadní proces registrace.</p>
<p>Už v červenci byla spuštěna informační linka pro zájemce o sdílení elektřiny, jež funguje každý všední den na telefonním čísle 800 720 204. EDC rovněž ohlásilo spuštění nové podoby webových stránek, které budou kromě možnosti registrace poskytovat zájemcům i mnoho užitečných informací ke sdílení elektřiny a k dalším budoucím službám EDC.</p>
<p>Akcionáři EDC jsou provozovatel přenosové soustavy ČEPS a provozovatelé regionálních distribučních sítí ČEZ Distribuce, EG.D a PREdistribuce.</p>
        </div>
    </div>
</section>